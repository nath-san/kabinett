# Kabinett
**En modern ingång till Sveriges digitala kulturarv**

---

## Vad är Kabinett?

Kabinett är en webbapp som gör svenska museisamlingar sökbara och tillgängliga i ett gemensamt gränssnitt — med AI som förstår naturligt språk.

Sök på *"stormigt hav"*, *"barn som leker"* eller *"guldsmide"* och hitta relevanta verk, oavsett hur de katalogiserats.

**→ [kabinett.norrava.com](https://kabinett.norrava.com)**

---

## Problemet

Sveriges museer har digitaliserat enorma samlingar, men för vanliga användare är materialet svårt att hitta. Datan ligger utspridd i K-samsök, DigitaltMuseum och institutionernas egna system. Det finns inget gemensamt, publikt gränssnitt byggt för upptäckt.

K-samsök är ryggraden i den svenska kulturarvsinfrastrukturen — men saknar idag en modern publik upplevelse sedan Kringla.

---

## Lösningen

Kabinett aggregerar data från flera källor och presenterar dem i ett visuellt gränssnitt byggt för utforskande, inte bara sökning.

### Idag

- **1,1 miljoner verk** från **9 samlingar** — Nationalmuseum, Livrustkammaren, Hallwylska, Historiska museet, Skokloster, Myntkabinettet, Nordiska museet, Tumba bruksmuseum och Förintelsemuseet.
- **Tre datakällor:** K-samsök (SHM), Nationalmuseums API och DigitaltMuseum (Nordiska).
- **Semantisk sökning (CLIP):** AI-modell som matchar fritext mot bildinnehåll. Fungerar på svenska och engelska.
- Alla bilder länkas från institutionernas servrar — inga bilder lagras.
- Metadata används under CC0/CC BY i enlighet med respektive institutions licenser.

### Imorgon

Kabinett är byggt för att växa. Arkitekturen är modulär — att ansluta en ny K-samsök-institution, ett IIIF-museum eller en DigitaltMuseum-samling kräver ett synkskript och en rad i konfigurationen. Frontend och sökmotor behöver inga ändringar.

Tre källor och nio samlingar är en medveten avgränsning för att validera konceptet. Potentialen är hela K-samsöks nätverk — och bortom det.

### Upplevelsen

- **Hem:** Kurerat flöde med temasamlingar, konstnärsspotlights och statistik.
- **Sök:** Skriv vad du vill hitta — AI matchar mot bildinnehåll.
- **Upptäck:** Bläddra per samling, kategori eller tidsperiod.
- **Konstverk:** Detaljsida med beskrivning, teknik, mått, utställningshistorik och visuellt liknande verk.
- Responsiv design optimerad för mobil.

---

## Varför Riksantikvarieämbetet?

Kabinett bygger direkt på den infrastruktur RAÄ förvaltar. K-samsök är den största enskilda datakällan, med 800 000+ verk via SHM. Projektet visar vad som är möjligt när öppna kulturarvsdata möter modern sökteknik — och det nya K-samsök som lanseras i år gör timingen rätt.

Vi visar gärna Kabinett och diskuterar hur det kan komplettera ert arbete.

---

## Om mig

**Nathalie Wassgren** — utvecklare baserad i Stockholm. Kabinett är ett privat projekt drivet av ett intresse för konst, öppen data och att göra kulturarv tillgängligt.

---

*Demo och kod visas gärna vid möte.*
